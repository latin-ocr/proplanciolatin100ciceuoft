42 PRO CM PLANCIO ORAZYO [XLII 102

103 patres deprecamur. nolite, iudiceS‚ per vos, per fortunas
vestras, per liberos vestros, inimicis meis, eis praesertim,
quos ego pro vestra salute suscepi, dare laetitiam glorianti-
bus vos iam oblitos mei salutis eius, a quo mea salus con-
servata est, hostis exstitisse: nolite animum meum debilitare 5
cum luctu tum etiam metu commutatae vestrae voluntatis erga
me: sinite me, quod vobis fretus huic saepe promisi, id a

104 vobis ei persolvere. teque, C. Flave, oro et obtestor, qui
meorum consiliorum in consulatu socius, periculorum par-
ticeps, rerum, quas gessi, adiutor fuisti, meque non modo 10
salvum semper, sed etiam ornatum florentemque esse vo-
luisti, ut mihi per hos conserves eum, per quem me tibi et
his conservatum vides. plura ne dicam tuae me etiam
lacrimae impediunt vestraeque, iudices, non solum meae,
quibus ego magno in metu meo subito inducor in spem, vos 13 „
eosdem in hoc conservando futuros, qui fueritis in me,

quoniam istis vestris lacrimis de illis recordor, quas pro me
v saepe et multum profudistis

